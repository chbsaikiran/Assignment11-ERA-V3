विज्ञापन निकाला जा चुका है जिनमें से 8,793 पद एजुकेशन डिपार्टमेंट में हैं. इसी तरह पुलिस विभाग के 7,200 पदों के लिए विज्ञापन जल्दी ही जारी किया जाएगा. इसके अलावा ‘समूह डी ’ के 15,000 पदों के लिए भी हर डिस्ट्रिक्ट में भर्ती की जाएगी.
खट्टर ने बताया कि हरियाणा पब्लिक सर्विस कमीशन भी ‘क्लास-I’ और ‘क्लास-II’ के पदों पर भर्ती करने की तैयारी कर रहा है. उन्होंने कहा कि इन सभी पदों पर भर्तियां योग्यता के आधार पर दी जाएंगी और इसके लिए पूरी पारदर्शी अपनाई जाएगी.
उन्होंने बताया कि राज्य सरकार ने भर्ती के लिए नए नियम बनाए हैं जिनके तहत इंटरव्यू के लिए सिर्फ 12 नंबर तय किए गए हैं. इसके साथ ही अनुभवी शिक्षकों के लिए उम्र में पांच साल की रियायत दी गई है.
-इनपुट भाषा\nभारत दौरे पर बांग्लादेश के विदेश सचिव, आतंकवाद और जल प्रबंधन पर हुई चर्चा\nभारत और बांग्लादेश ने आतंकवाद से मुकाबले और जल संसाधन के बेहतर प्रबंधन के तरीकों पर चर्चा की और प्रधानमंत्री नरेंद्र मोदी के पिछले साल पड़ोसी देश के दौरे के दौरान दोनों देशों के बीच दस्तखत किए गए समझौते पर गौर किया.
दो दिवसीय दौरे पर भारत आए
बांग्लादेश
के विदेश सचिव एम शाहिदुल हक ने कहा कि लक्ष्यों पर काम करने के लिए मार्च के पहले हफ्ते में दोनों देशों के समुद्री कार्यबल की पहली बैठक होगी.

सुरक्षा संबंधी कई मुद्दों पर चर्चा

अपने भारतीय समकक्ष एस जयशंकर के साथ बुधवार को समग्र बैठक करने वाले हक ने राष्ट्रीय सुरक्षा सलाहकार से मुलाकात कर सुरक्षा संबंधी कई मुद्दों पर चर्चा की. हक ने संवाददाताओं से कहा, ‘हमने मुख्य रूप से चार मुद्दों से जुड़ी चीजों पर बात की. शांति, विकास,
सुरक्षा
, सीमा प्रबंधन, तस्करी, आतंकवाद और चरमपंथ से मुकाबले पर बात की.’

सहयोग के स्तर से सभी संतुष्ट

आतंकवाद से जुड़े मुद्दे के बारे में पूछे जाने पर बांग्लादेशी राजनयिक ने अपने और भारतीय अधिकारियों के बीच हुई वार्ता का विवरण देने से इंकार कर दिया और कहा ‘
आतंकवाद
से मुकाबले सहित सहयोग के स्तर से सभी बहुत संतुष्ट हैं.’ हक ने जल संसाधन मंत्रालय में विशेष सचिव अमरजीत सिंह से भी मुलाकात की और जल तथा नदी घाटी (बेसिन) प्रबंधन पर चर्चा की.

जल बंटवारे पर उत्साहजनक बातचीत

तीस्ता नदी जल बंटवारा मुद्दे पर क्या बातचीत हुई, यह पूछे जाने पर हक ने कहा, ‘हमने जल प्रबंधन के सभी पहलुओं पर चर्चा की. मुझे यह बातचीत उत्साहजनक लगी और भारत की इच्छा और दिलचस्पी सभी पहलुओं में दिखी.’