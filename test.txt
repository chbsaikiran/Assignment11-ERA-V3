्रीलंका के यूजर्स अभी भी इसकी शिकायत कर रहे हैं कि व्हाट्सऐप काम नहीं कर रहा है..
धीरे धीरे प्रॉब्लम ठीक हो रही है और अब कई देशों के लोग डाउनडिटेक्टर पर इसके ठीक होने की बात कह रहे हैं..
डाउन डिटेक्टर पर सबसे ज्यादा लोग भारतीय इलाकों से रिपोर्ट कर रहे हैं..
भारत के अलावा लंदन के कई जगहों में भी व्हाट्सऐप यूज करने में लोगों को दिक्कतें हो रही हैं..
मलेशिया में भी व्हाट्सऐप बंद हो गया था, लेकिन अब यहां सर्विस शुरू की जा चुकी है..\nएक क्लिक में पढ़ें 30 जुलाई की सभी खबरें\n

-इनपुट IANS\nकश्‍मीर समस्‍या का समाधान नहीं है चुनाव: अब्‍दुल्‍ला\nजम्‍मू-कश्‍मीर के पूर्व मुख्‍यमंत्री व नेशनल कांफ्रेंस के संरक्षक फारुक अब्‍दुल्‍ला ने बुधवार को कहा कि चुनाव को 60 साल पुराने कश्‍मीर समस्‍या के समाधान के रूप में मत लीजिए.


अब्‍दुल्‍ला ने पत्रकारों से कहा कि चुनाव कश्‍मीर विवाद के समाधान के लिए नहीं बल्कि राज्‍य में अच्‍छे शासन के लिए कराए जाते हैं. यदि लोग अच्‍छा शासन चाहते हैं, तो उन्‍हें भारी संख्‍या में मतदान में हिस्‍सा लेना चाहिए.


ज्ञात हो कि जम्‍मू-कश्‍मीर में 87 सदस्‍यीय विधानसभा के लिए 17 नवंबर से 24 दिसंबर तक सात चरणों में मतदान कराए जाएंगे.


अब्‍दुल्‍ला को उम्‍मीद है कि इस बार उनकी पार्टी अपने दम पर फिर से सत्ता में लौटेगी. अपनी उम्‍मीदवारी के बारे में अब्‍दुल्‍ला ने बताया कि एक दो दिन के भीतर तय हो जाएगा कि वह श्रीनगर जिले के हजरतबल क्षेत्र से चुनाव लड़ेंगे या सोनावर से.\nशिखर धवन का दीवाना हुआ ब्रिटिश मीडिया, की जमकर तारीफ\nब्रिटिश मीडिया के एक वर्ग ने भारत के सलामी बल्लेबाज शिखर धवन की जमकर तारीफ की है. धवन ने आईसीसी चैंपियंस ट्रॉफी के उद्घाटन मैच में दक्षिण अफ्रीका के खिलाफ 114 रन की शानदार पारी खेली थी.
‘द गार्डियन’ ने अपनी मैच रिपोर्ट में लिखा, ‘असल में यह कहना ज्यादा बेहतर होगा कि उसने (शिखर धवन) अपने शानदार स्ट्रोकप्ले से प्यार से गेंद को कार्डिफ मैदान पर चारों तरफ भेजा, जिसमें हिंसा का कोई संकेत नहीं था.’

समाचार पत्र ने कहा, ‘धवन में कुछ अलग है, उसका हेयरस्टाइल सत्र के साथ बदलता है, उसके कान के कुंडल सूरज की रोशनी में चमकते हैं. जब उसके सिर में गेंद लगी तो उसने ऐसे दिखाया जैसे वह मक्खी के भिनभिनाने को लेकर परेशान है. वह मैन ऑफ द मैच बना.’

डेली टेलीग्राफ ने भी इस सलामी बल्लेबाज की तारीफ करते हुए लिखा, ‘27 वर्षीय बाएं हाथ का बल्लेबाज धवन, जिसने अपने एकमात्र टेस्ट मैच में ऑस्ट्रेलिया के खिलाफ मोहाली में भारत की जीत के दौरान 187 रन की धमाकेदार पारी खेली, ताकत के साथ ड्राइव करता है और उसका पुल शॉट प्रभावी है.’\nCRIME NEWS@10 AM: अपराध जगत की 5 बड़ी खबरें\nनोएडा में डबल मर्डर से सनसनी, भाइयों को उतारा मौत के घाट
दिल्ली सटे नोएडा में डबल मर्डर से सनसनी फैल गई है. यहां सेक्टर-49 के बरोला गांव में दो सगे भाईयों नृशंस हत्या कर दी गई है. इस वारदात की सूचना देने के बाद भी पुलिस देर से पहुंची. इसके बाद गुस्साए लोगों ने चौराहे पर मृतकों का शव रखकर जाम लगा दिया. पुलिस के आलाधिकारियों ने मौके पर पहुंचकर हालात को संभाला है.
सुसाइड प्वाइंट बना बांद्रा-वर्ली सी-लिंक, शख्स ने दी जान
सपनों के शहर मुंबई में सोमवार की शाम बांद्रा-वर्ली सी-लिंक से कूद कर एक शख्स ने अपनी जान दे दी. सूचना मिलते ही मौके पर पहुंची पुलिस ने मृतक के शव को पानी से बाहर निकाला. शव को कब्जे में लेकर पोस्टमार्टम के लिए भेज दिया गया. मृतक की पहचान नहीं हो पाई है. पुलिस इस मामले की जांच कर रही है.
टेक्सास यूनिवर्सिटी में फायरिंग, 1 पुलिस अफसर की मौत
अमेरिका के टैक्सास यूनिवर्सिटी के पुलिस विभाग में फायरिंग की खबर आ रही है. इस वारदात में एक पुलिस अफसर की मौत हो गई है. हमले के बाद टैक्सास यूनिवर्सिटी कैंपस को बंद कर दिया गया था.हालांकि काफी मशक्कत के बाद आरोपी को पकड़ लिया गया है.
प्रेम-प्रसंग में एक ही परिवार के 4 लोगों ने खाया जहर
राजस्थान के उदयपुर के प्रतापनगर थाना इलाके के खेमपुरा में रहने वाले एक परिवार के चार लोगों ने एक साथ जहर खाकर आत्महत्या करने की कोशिश की. इस दौरान रिश्तेदारों और पडोसियों ने बेहाशी की हालात में परिवार के सभी को एमबी अस्पताल पहुंचाया, जहां इलाज के दौरान तीन लोगों ने दम तोड़ दिया.






पूर्व मंत्री की हत्या मामले में पूर्व विधायक गिरफ्तार
झारखंड में हुई जेडीयू के पूर्व मंत्री रमेश सिंह मुंडा की हत्या के मामले में एनआईए ने दो लोगों को गिरफ्तार किया है. जिसमें एक पूर्व विधायक समेत रमेश सिंह मुंडा का बॉडीगार्ड भी शामिल है. इसी बॉडीगार्ड ने नक्सलियों को सूचना दी थी. जिसके बाद गोली मारकर मुंडा की हत्या कर दी गई. पुलिस मामले की जांच कर रही है.\nशुरुआती कारोबार में सेंसेक्स 140 अंक कमजोर\nहाल की तेजी के बाद संस्थागत और खुदरा निवेशकों की मुनाफावसूली से बंबई शेयर बाजार का सेंसेक्स आज करीब 140 अंक की गिरावट के साथ खुला.
तीस शेयरों वाला बंबई शेयर बाजार का सेंसेक्स 140.52 अंक या 0.71 प्रतिशत की गिरावट के साथ 19,502.23 अंक पर खुला. धातु, उपभोक्ता टिकाउ, रीयल्टी, बिजली तथा वाहन क्षेत्र की कंपनियों के शेयरों में बिकवाली देखी गयी.
इससे पहले, पिछले तीन सत्रों में सेंसेक्स में 174.60 अंक की बढ़त दर्ज की गयी थी. नेशनल स्टॉक एक्सचेंज का निफ्टी भी 37.15 अंक या 0.62 प्रतिशत की गिरावट के साथ 5,905.90 अंक पर खुला.
कारोबारियों के अनुसार हाल की तेजी के बाद संस्थागत और खुदरा निवेशकों की मुनाफावसूली से बाजार में गिरावट दर्ज की गयी। इस महीने के अंत में पेश होने वाले बजट से पहले निवेशक सतर्क रूख अपना रहे हैं.\nZero टीजर: शाहरुख खान को गोद में उठाकर नाचे सलमान, बोले- ईद मुबारक\nशाहरुख खान की फ‍िल्म जीरो का टीजर सामने आ गया है. शाहरुख खान ने फैंस को ईद की बधाई देते हुए टीजर र‍िलीज किया है. क‍िंग खान ने ट्वीट कर लिखा, ये लो, ये लो... आनंद एल रॉय की तरफ से, इस बार ईद का मीठा बहुत तेज है. तो मेरे और मेरी जीरो टीम की तरफ से ईद मुबार‍क
Yeh lo..yeh lo
@aanandlrai
ki taraf se...Iss baar Eid Ka Meetha bahut Tez hai. To everyone from me and the whole team of Zero...Eid Mubarak. Love u all & hope u like it.
#ZeroCelebratesEid

https://t.co/fgynMfTjTX
— Shah Rukh Khan (@iamsrk)
June 14, 2018
फिल्म के टीजर की शुरुआत मशहूर शायर मजरूह सुल्तानपुरी के शेर से होती है, 'मैं अकेला ही चला था जानिब-ए-मंज़िल मगर, लोग साथ आते गए और कारवां बनता गया.'  बौने का किरदार निभा रहे शाहरुख खान की एंट्री होती है. शाहरुख खान के किरदार का नाम है बउआ स‍िंह. कटरीना कैफ की तस्वीर छपी टीशर्ट पहनकर  किंग खान एंट्री करते हैं. बैकग्राउंड में जावेद जाफरी की आवाज चल रही है. फिर एंट्री होती है सलमान खान की. सलमान की मुलाकात होती है शाहरुख खान से और सामने आता है फिल्म का पहला डायलॉग, 'सुना है जिसके पीछे लग जाते हो लाइफ बना देते हो.'
सलमान खान-शाहरुख खान गले में लाल गमछा डालकर देसी अंदाज में थिरकते नजर आ रहे हैं. सलमान खान के सामने बौने शाहरुख को देखना बेहद रोमांचक है. ये फिल्म आनंद एल रॉय डायरेक्ट कर रहे हैं. फिल्म 21 द‍िसंबर को रिलीज होगी.\nकिशनजी की भतीजी करेगी शव की शिनाख्त\nशीर्ष माओवादी नेता किशनजी की भतीजी दीपा, तेलुगू कवि पी. वरवारा राव के साथ आंध्र प्रदेश से शुक्रवार दोपहर यहां पहुंचकर उसके शव की शिनाख्त करेगी. पश्चिम बंगाल के एक अस्पताल में उसका शव रखा गया है. राव ने यह जानकारी देते हुए मांग की है कि किशनजी का शव कोलकाता लाया जाए. गुरुवार को पश्चिमी मिदनापुर के एक जंगल में सुरक्षा बलों के साथ हुई मुठभेड़ में वह मारा गया था. जिले के झारग्राम उप प्रखंड के एक अस्पताल में उसका शव रखा गया है.

राव ने कहा कि अधिकारियों को शव पर लेप लगाकर उसे संरक्षित करना चाहिए. दीपा द्वारा शव की शिनाख्त कराने के लिए उसे कोलकाता लाया जाना चाहिए. यहां पोस्टमार्टम भी होना चाहिए. किशनजी का बड़ा भाई बीमार है जबकि उसकी मां कैंसर की मरीज है. दीपा आंध्र प्रदेश के करीमनगर जिले के पेडापल्ली शहर में रहती है.\nमौसेरे भाई ने खींची न्यूड फोटो, ब्लैकमेल कर किया रेप\nहरियाणा के फरीदाबाद में एक कलयुगी मौसेरे भाई द्वारा अपनी विवाहित बहन से रेप करने व उसकी अश्लील फोटो खींचकर उसे ब्लैकमेल करने का मामला प्रकाश में आया है.
पुलिस प्रवक्ता के अनुसार इस महिला ने पुलिस में शिकायत की कि कुछ दिन पहले दरवाजा खुला रहने की वजह से उसका मौसेरा भाई उसके घर में जबरदस्ती घुस आया और उसके साथ रेप किया. उसके आपत्ति‍जनक फोटो भी खींच लिए और उसके बाद वह उन फोटो को उसके पति को दिखाने का डर दिखाकर उसके साथ कई बार गलत काम करता रहा.
पुलिस ने शिकायत के आधार पर आरोपी के खिलाफ धारा 376 के तहत मामला दर्ज कर उसकी तलाश शुरू कर दी है.\nमयूरभंज लोकसभा सीट: चिटफंड घोटाले में सांसद ने जेल में गुजारे 4 साल\nमयूरभंज क्षेत्र जंगलों से भरा, खनिज संपदा से भरपूर ओडिशा का एक जिला है. आदिवासी बहुल इलाका होने की वजह से यहां की राजनीति जल, जंगल और जमीन के आस-पास घुमती रहती है. प्राचीन काल में इस जगह पर भंज वंश के राजाओं का शासन रहा है. यहां पर 9वीं सदी से भंज शासकों ने शासन करना शुरू किया. इस सत्ता का विस्तार मयूरभंज के अलावा, क्योंझर, सिंहभूम और मेदिनीपुर तक था.
झारखंड से सटे होने की वजह से यहां शिबू सोरेन की पार्टी झारखंड मुक्ति मोर्चा का भी प्रभुत्व है. 2014 में इस सीट पर बीजेडी की जीत हुई, लेकिन जीत के कुछ ही महीनों बाद सांसद रामचंद्र हांसदा को चिट फंड घोटाले में गिरफ्तार कर जेल भेज दिया गया. 5 जनवरी को यहां हुई पीएम नरेंद्र मोदी की रैली के दौरान केन्द्रीय मंत्री धर्मेन्द्र प्रधान ने ये कहकर यहां पर लोकसभा चुनाव के रण का ऐलान कर दिया कि यहां का सांसद ऐसा है जिसने अपने पांच साल के कार्यकाल में 4 साल जेल में गुजारे हैं.
राजनीतिक पृष्ठभूमि
मयूरभंज लोकसभा सीट पर कांग्रेस, बीजेपी, बीजेडी और झारखंड पार्टी के कैंडिडेट जीतते आए हैं. 1951, 57 में इस सीट से झारखंड पार्टी के आरसी मांझी चुनाव जीते. 1962, 67, 71 और 77 में क्रमश: एसयूआईसी, स्वतंत्र पार्टी, प्रजा सोशलिस्ट पार्टी और जनता पार्टी के उम्मीदवार इस सीट से जीतते रहे. 1980, 84, 89, 91 और 96 में इस सीट पर कांग्रेस ने अपना परचम बुलंद किया. 1998 में यहां के मतदाताओं का कांग्रेस से मोहभंग हुआ और बीजेपी के सालखन मुर्मू चुनाव जीते. 1999 में एक बार फिर सालखन मुर्मू को बीजेपी के टिकट पर जीत मिली. 2004 में इस सीट पर जेएमएम ने पहली बार अपना खाता खोला और सुदाम मंराडी इस सीट से चुनाव जीते. 2009 में इस सीट पर बीजू जनता दल ने पहली बार एंट्री ली और लक्ष्मण टु़डू सांसद बने. 2014 में बीजेडी ने इस सीट से रामचंद्र हांसदा को मैदान में उतारा वह भी इस सीट से विजयी रहे.






सामाजिक ताना-बाना
मयूरभंज लोकसभा सीट अनुसूचित जनजाति के लिए आरक्षित हैं.  2011 की जनगणना के मुताबिक यहां की आबादी 25 लाख 19 हजार 738 है. यहां की लगभग 60 फीसदी आबादी अनुसूचित जनजाति की है. जबकि 6.88 प्रतिशत जनसंख्या अनुसूचित जाति की है.
इस जिले की अर्थव्यवस्था खनिज संपदा और कृषि पर आधारित है. यहां पर स्टोन चिप्स, सेरामिक इंडस्ट्रीज, फर्टीलाइजर, पेपर मिल्स, पेंट् और केमिकल्स, बिजली के तार, अल्युमीनियम के बर्तन बनाने की फैक्ट्रियां हैं. खरीज के सीजन में यहां धान के अलावा तिलहन और दलहन की खेती होती है.
2014 के लोकसभा चुनाव के मुताबिक इस सीट पर 13 लाख 27 हजार 555 मतदाता थे. इसमें पुरुष मतदाताओं की संख्या 6 लाख 70 हजार 100 थी. जबकि महिला मतदाताओं की संख्या 6 लाख 57 हजार 455 थी.
मयूरभंज लोकसभा सीट के तहत विधानसभा की 7 सीटें आती हैं. ये सीटें हैं जाशीपुर, सरसकना, रैरांगपुर, बांगरीपोसी, उड़ाला, बारीपदा और मोरदा. 2014 के विधानसभा चुनाव में इन सभी 7 सीटों पर बीजू जनता दल ने जीत हासिल की थी.
2014 का जनादेश
2014 के लोकसभा चुनाव में इस सीट पर मुकाबला चौतरफा रहा. झारखंड आंदोलन से जुड़ी झारखंड मुक्ति मोर्चा (जेएमएम) का इस सीट पर अच्छा दबदबा है. 2014 में इस सीट पर जेएमएम के देवाशीष मरांडी 1 लाख 72 हजार 984 वोट लाकर तीसरे स्थान पर रहे. हालांकि 3 लाख 93 हजार 779 वोटों के साथ बीजेडी के रामचंद्र हांसदा नंबर वन पर रहे. वह 1 लाख 22 हजार 866 वोटों से चुनाव जीते. दूसरे नंबर पर बीजेपी रही. पार्टी कैंडिडेट डॉ नेपाल रघु मुर्मू को 2 लाख 70 हजार 913 वोट मिले. चौथे स्थान पर कांग्रेस के श्याम सुंदर हांसदा रहे. 2014 के लोकसभा चुनाव में यहां बंपर वोटिंग हुई थी. और 79.35 फीसदी लोगों ने अपने मताधिकार का इस्तेमाल किया था.
सांसद का रिपोर्ट कार्ड
रामचंद्र हांसदा की लोकसभा में ये पहली पारी है. 53 साल के रामचंद्र हांसदा ने 5 जून 2014 को सांसद पद की शपथ ली थी. 5 महीने बाद  बाद नवंबर 2014 में सीबीआई ने उन्हें ओडिशा के कुख्यात चिटफंड ठगी मामले में गिरफ्तार कर लिया था. इसके बाद वह लंबे समय तक जेल में बंद रहे. जुलाई 2018 में उन्हें जमानत मिली थी. रामचंद्र हांदसा पर आपराधिक षड़यंत्र रचने, धोखाधड़ी और फंड के गबन का आरोप है. बता दें कि सीबीआई ओडिशा में 44 पोंजी कंपनियों की जांच कर रही है.
जेल में रहने की वजह से रामचंद्र हांसदा लोकसभा की कार्यवाही में कम ही हिस्सा ले सके. लोकसभा की 321 बैठकों में वह मात्र 67 दिन ही सदन में मौजूद रहे. 16वीं लोकसभा के दौरान उन्होंने 18 सवाल किए. वह लोकसभा की 19 डिबेट्स में मौजूद रहे. इनके द्वारा सदन में कोई भी निजी बिल पेश नहीं किया गया है. अगर सांसद निधि के खर्च की बात करें तो उन्होंने 15.53 करोड़ रुपया विकास के अलग-अलग कार्यों पर खर्च किया है.\nदिल्ली: पार्टी नेता पर गोली चलाने के आरोप में AAP कार्यकर्ता गिरफ्तार\nदिल्ली पुलिस ने बुधवार को आम आदमी पार्टी के सक्रिय कार्यकर्ता जितेंद्र लांबा को गोली चलाने के आरोप में गिरफ्तार किया है. बताया जाता है कि उन्होंने दो दिन पहले पार्टी के पश्चि‍मी दिल्ली के इंचार्ज रघु साहनी पर जानलेवा हमला किया था, जिसमें साहनी बाल-बाल बच गए थे.
